GARMLNA

Sic graphice pingis divina rhetoris arte,
Illo ut sit praesul nullus amabilior;

Plurima turba virum pendet dicentis ab ore,
Et cupida eloquii vim bibit aure tui.

Ipse sed in primis blanda dulcedine tangor,
Laetitiaque silens efferor, usque memor,

Te puerum fovisse sinu, vitaeque recentis
Afflaret roseas cum levis aura genae,

Fulgidulosque micare oculos vultumque decorum,
Membraque conspicerem nescia stare loco,

Clamasse: eia! adolesce‚ puer, felicibus ausis
Ι, quo vivida te mens animusque rapit·

Delapsa e caelo tibi Pieris una Sororum
Frondis apollineae cingat honore caput:

Te verbo Suadela potens, te abstrusa Mathesis
Cultorem iactent invida quaeque suum.

Post, ubi vernantes maturior egeris annos,
Pleno haustu Sophiae sacra fluenta bibas ;

Qua duce, dura pati, moliri fortia discite,

Tangere et excelso vertice summa poli.
54

