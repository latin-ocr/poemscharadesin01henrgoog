CARMINA

III

O GENTE felix hospita,
Augusta sedes Nazarae,
Quae fovit alma Ecclesiae
Et protulit primordia.

Sol qui pererrat aureo
Terras iacentes lumine,
Nil gratius per saecula
Hac vidit aede aut sanctius,

Ad hane frequentes convolant
Caelestis aulae nuntii,
Virtutis hoc sacrarium
visunt, revisunt, excolunt-

Qua mente IeeuS, qua manu
Optata patris perficit!
Quo Virgo gestit gaudio
Materna obire munera!

Adest amoris particeps
Curaeque Ioseph coniugi,
Quos mille iungit nexibus
Virtutis auctor gratia.

112

