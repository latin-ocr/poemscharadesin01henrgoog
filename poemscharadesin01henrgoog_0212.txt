effluam

Laetus admiror Solymis potitas

Vindices sancti Remuli phalanges:

Me palaestinis renovata campis
Proelia tangunt.

O novum robur celebris puellae

Castra perrumpens inimica! turpem

Galliae cladem repulit Ioanna
Numine freta.

O quot illustres animae nefanda
Monstra Calvini domuere, gentem
Labe tam dira prohibere fortes

Sceptraque regni!

Quo feror? tempus redit auspicatum

Prisca quo virtus animis calescat:

Ecce, remensis ciet atque adurget
Corda triumphus.

Gallicae gentes, iubaris vetusti

Ne quid obscuret radios, cavet03

Neve suffundat malesuadus error
Mentibus umbras.

Vos regat Christus, sibi quos revinxit:
Obsequi sectis pudeat probrosis5
Occidet livor, sociasque in unum
Cogite vires.
200

