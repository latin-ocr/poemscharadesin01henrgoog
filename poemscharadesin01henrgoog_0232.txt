CARMINA

Explicat ipsa, viden', tonsis mantelia villis3
Grandia disponit longo ordine pocula, lances,
Caelatas auro pateras, argentea vasa3

Mensa thymo atque apio redolet florumque corollis.—
His laute instructio, simulata voce locuta
Convivas trahit incautos ; succedere tecto,

Et lectis blanda invitat discumbere eburnis;
Continuoque reposta cadis lectissima vina
Caecuba depromit, eoumque vetusque falernum3
Quin exquisita stillatos arte liquores

E musto et pomis, ultro potantibus offert.
Convivae humectant certatim guttura, et una
Succosas avido degustant ore placentas.

Ecce autem lucanus aper, perfusus abunde
Mordaci pipere atque ole0‚ profertur edendus,
Et leporum pingues armi, et iecur anseris albi,
Assique in verubus turdi, niveique columbi.
Carnibus admixti pisces; eum murice rhombi,
Ostrea, et educti Miseno e gurgite echini.

Hos super, immanis patina porrecta nitenti,
Apparet squillas inter muraena natantes—
Attonitis inhiant oculis3 saturantur opime3
Cuncta vorant usque ad fastidia ; iamque lyaeo
Inflati venas nimio, dapibusque gravati
Surgunt convivae, temere bacchantur in aula,
Insana et pugiles inter se iurgia miscent,
Defessi donec lymphata mente quieseunt.

Laeta dolum ingluvies ridet, iam facta suorum
220

 

